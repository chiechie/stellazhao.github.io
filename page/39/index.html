<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width">
<meta name="theme-color" content="#222">
<meta name="generator" content="Hexo 5.4.0">


  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon-32x32-next.png">
  <link rel="icon" type="image/png" sizes="16x16" href="/images/favicon-16x16-next.png">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">



<link rel="stylesheet" href="https://cdn.jsdelivr.net/npm/@fortawesome/fontawesome-free@5.15.3/css/all.min.css" integrity="sha256-2H3fkXt6FEmrReK448mDVGKb3WW2ZZw35gI7vqHOE4Y=" crossorigin="anonymous">
  <link rel="stylesheet" href="https://cdn.jsdelivr.net/npm/animate.css@3.1.1/animate.min.css" integrity="sha256-PR7ttpcvz8qrF57fur/yAx1qXMFJeJFiA6pSzWi0OIE=" crossorigin="anonymous">

<script class="next-config" data-name="main" type="application/json">{"hostname":"chiechie.github.io","root":"/","images":"/images","scheme":"Gemini","version":"8.7.0","exturl":false,"sidebar":{"position":"left","display":"post","padding":18,"offset":12},"copycode":false,"bookmark":{"enable":false,"color":"#222","save":"auto"},"fancybox":false,"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"motion":{"enable":true,"async":false,"transition":{"post_block":"fadeIn","post_header":"fadeInDown","post_body":"fadeInDown","coll_header":"fadeInLeft","sidebar":"fadeInUp"}},"prism":false,"i18n":{"placeholder":"搜索...","empty":"没有找到任何搜索结果：${query}","hits_time":"找到 ${hits} 个搜索结果（用时 ${time} 毫秒）","hits":"找到 ${hits} 个搜索结果"}}</script><script src="/js/config.js"></script>
<meta name="description" content="a reader &amp; thinker">
<meta property="og:type" content="website">
<meta property="og:title" content="Chiechie&#39;s Mini World">
<meta property="og:url" content="https://chiechie.github.io/page/39/index.html">
<meta property="og:site_name" content="Chiechie&#39;s Mini World">
<meta property="og:description" content="a reader &amp; thinker">
<meta property="og:locale" content="zh_CN">
<meta property="article:author" content="Chiechie">
<meta property="article:tag" content="博客, AI, 互联网">
<meta name="twitter:card" content="summary">


<link rel="canonical" href="https://chiechie.github.io/page/39/">



<script class="next-config" data-name="page" type="application/json">{"sidebar":"","isHome":true,"isPost":false,"lang":"zh-CN","comments":"","permalink":"","path":"page/39/index.html","title":""}</script>

<script class="next-config" data-name="calendar" type="application/json">""</script>
<title>Chiechie's Mini World</title>
  




  <noscript>
    <link rel="stylesheet" href="/css/noscript.css">
  </noscript>
<style>mjx-container[jax="SVG"] {
  direction: ltr;
}

mjx-container[jax="SVG"] > svg {
  overflow: visible;
}

mjx-container[jax="SVG"][display="true"] {
  display: block;
  text-align: center;
  margin: 1em 0;
}

mjx-container[jax="SVG"][justify="left"] {
  text-align: left;
}

mjx-container[jax="SVG"][justify="right"] {
  text-align: right;
}

g[data-mml-node="merror"] > g {
  fill: red;
  stroke: red;
}

g[data-mml-node="merror"] > rect[data-background] {
  fill: yellow;
  stroke: none;
}

g[data-mml-node="mtable"] > line[data-line] {
  stroke-width: 70px;
  fill: none;
}

g[data-mml-node="mtable"] > rect[data-frame] {
  stroke-width: 70px;
  fill: none;
}

g[data-mml-node="mtable"] > .mjx-dashed {
  stroke-dasharray: 140;
}

g[data-mml-node="mtable"] > .mjx-dotted {
  stroke-linecap: round;
  stroke-dasharray: 0,140;
}

g[data-mml-node="mtable"] > svg {
  overflow: visible;
}

[jax="SVG"] mjx-tool {
  display: inline-block;
  position: relative;
  width: 0;
  height: 0;
}

[jax="SVG"] mjx-tool > mjx-tip {
  position: absolute;
  top: 0;
  left: 0;
}

mjx-tool > mjx-tip {
  display: inline-block;
  padding: .2em;
  border: 1px solid #888;
  font-size: 70%;
  background-color: #F8F8F8;
  color: black;
  box-shadow: 2px 2px 5px #AAAAAA;
}

g[data-mml-node="maction"][data-toggle] {
  cursor: pointer;
}

mjx-status {
  display: block;
  position: fixed;
  left: 1em;
  bottom: 1em;
  min-width: 25%;
  padding: .2em .4em;
  border: 1px solid #888;
  font-size: 90%;
  background-color: #F8F8F8;
  color: black;
}

foreignObject[data-mjx-xml] {
  font-family: initial;
  line-height: normal;
  overflow: visible;
}

.MathJax path {
  stroke-width: 3;
}

mjx-container[display="true"] {
  overflow: auto hidden;
}

mjx-container[display="true"] + br {
  display: none;
}
</style><link rel="alternate" href="/atom.xml" title="Chiechie's Mini World" type="application/atom+xml">
</head>

<body itemscope itemtype="http://schema.org/WebPage" class="use-motion">
  <div class="headband"></div>

  <main class="main">
    <header class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="切换导航栏" role="button">
        <span class="toggle-line"></span>
        <span class="toggle-line"></span>
        <span class="toggle-line"></span>
    </div>
  </div>

  <div class="site-meta">

    <a href="/" class="brand" rel="start">
      <i class="logo-line"></i>
      <h1 class="site-title">Chiechie's Mini World</h1>
      <i class="logo-line"></i>
    </a>
      <p class="site-subtitle" itemprop="description">在我们离开的时候，这个世界还是那么愚蠢和邪恶，跟我们刚来的时候并无二致。--伏尔泰</p>
  </div>

  <div class="site-nav-right">
    <div class="toggle popup-trigger">
    </div>
  </div>
</div>



<nav class="site-nav">
  <ul class="main-menu menu">
        <li class="menu-item menu-item-categories"><a href="/categories/" rel="section"><i class="fa fa-th fa-fw"></i>分类</a></li>
        <li class="menu-item menu-item-home"><a href="/" rel="section"><i class="fa fa-home fa-fw"></i>首页</a></li>
        <li class="menu-item menu-item-about"><a href="/about/" rel="section"><i class="fa fa-user fa-fw"></i>关于</a></li>
        <li class="menu-item menu-item-tags"><a href="/tags/" rel="section"><i class="fa fa-tags fa-fw"></i>标签</a></li>
        <li class="menu-item menu-item-archives"><a href="/archives/" rel="section"><i class="fa fa-archive fa-fw"></i>归档</a></li>
  </ul>
</nav>




</div>
        
  
  <div class="toggle sidebar-toggle" role="button">
    <span class="toggle-line"></span>
    <span class="toggle-line"></span>
    <span class="toggle-line"></span>
  </div>

  <aside class="sidebar">

    <div class="sidebar-inner sidebar-overview-active">
      <ul class="sidebar-nav">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <div class="sidebar-panel-container">
        <!--noindex-->
        <div class="post-toc-wrap sidebar-panel">
        </div>
        <!--/noindex-->

        <div class="site-overview-wrap sidebar-panel">
          <div class="site-overview">
            <div class="site-author site-overview-item animated" itemprop="author" itemscope itemtype="http://schema.org/Person">
  <p class="site-author-name" itemprop="name">Chiechie</p>
  <div class="site-description" itemprop="description">a reader & thinker</div>
</div>
<div class="site-state-wrap site-overview-item animated">
  <nav class="site-state">
      <div class="site-state-item site-state-posts">
        <a href="/archives/">
          <span class="site-state-item-count">190</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
          <a href="/categories/">
        <span class="site-state-item-count">12</span>
        <span class="site-state-item-name">分类</span></a>
      </div>
      <div class="site-state-item site-state-tags">
          <a href="/tags/">
        <span class="site-state-item-count">209</span>
        <span class="site-state-item-name">标签</span></a>
      </div>
  </nav>
</div>



          </div>
        </div>
      </div>
    </div>
  </aside>
  <div class="sidebar-dimmer"></div>


    </header>

    
  <div class="back-to-top" role="button" aria-label="返回顶部">
    <i class="fa fa-arrow-up"></i>
    <span>0%</span>
  </div>

<noscript>
  <div class="noscript-warning">Theme NexT works best with JavaScript enabled</div>
</noscript>


    <div class="main-inner index posts-expand">

    


<div class="post-block">
  
  

  <article itemscope itemtype="http://schema.org/Article" class="post-content" lang="">
    <link itemprop="mainEntityOfPage" href="https://chiechie.github.io/2021/05/03/zhexue/dao-daodejing2/">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/avatar.gif">
      <meta itemprop="name" content="Chiechie">
      <meta itemprop="description" content="a reader & thinker">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="Chiechie's Mini World">
    </span>
      <header class="post-header">
        <h2 class="post-title" itemprop="name headline">
          <a href="/2021/05/03/zhexue/dao-daodejing2/" class="post-title-link" itemprop="url">道德经(下-1) 38-60</a>
        </h2>

        <div class="post-meta-container">
          <div class="post-meta">
    <span class="post-meta-item">
      <span class="post-meta-item-icon">
        <i class="far fa-calendar"></i>
      </span>
      <span class="post-meta-item-text">发表于</span>

      <time title="创建时间：2021-05-03 12:02:33" itemprop="dateCreated datePublished" datetime="2021-05-03T12:02:33+08:00">2021-05-03</time>
    </span>
      <span class="post-meta-item">
        <span class="post-meta-item-icon">
          <i class="far fa-calendar-check"></i>
        </span>
        <span class="post-meta-item-text">更新于</span>
        <time title="修改时间：2021-08-02 09:21:52" itemprop="dateModified" datetime="2021-08-02T09:21:52+08:00">2021-08-02</time>
      </span>
    <span class="post-meta-item">
      <span class="post-meta-item-icon">
        <i class="far fa-folder"></i>
      </span>
      <span class="post-meta-item-text">分类于</span>
        <span itemprop="about" itemscope itemtype="http://schema.org/Thing">
          <a href="/categories/%E5%93%B2%E5%AD%A6/" itemprop="url" rel="index"><span itemprop="name">哲学</span></a>
        </span>
    </span>

  
</div>

        </div>
      </header>

    
    
    
    <div class="post-body" itemprop="articleBody">
          <h2 id="处实去华">38 处实去华</h2>
<blockquote>
<p>王：上徳不徳，是以有德。下德不失德，是以无徳。上徳无为而无以为，下徳为之而有以为，上仁为之而无以为也，上义为之而有以为，上礼为之莫之应，则攘臂而扔之。</p>
<p>帛：上徳不徳，是以有德。下德不失德，是以无徳。上徳无为而无以为也，上仁为之而无以为也，上义为之而有以为也，上礼为之而莫之应也，则攘臂而扔之。</p>
</blockquote>
<p>韩非子：徳者内也，得者外也。上徳不徳，言其神不淫于外也，神不淫于外则身全，身全之谓徳。徳者，得身也。 凡徳者，以无为集，以无欲成，以不思安，以不用固。为之欲之，则徳无舍，徳无舍则不全。 用之思之，则不固，不固则无功，无功则生有徳。徳者无徳，不徳则有徳。故曰：上徳不徳，是以有德。</p>
<p>徳者得也，常得无丧，利而无害，故以徳为名。宇宙万物得失相附，成败相遂，何以得徳，唯道是由。何以尽徳，以无为用，以无为用，以虚为主，无事无欲，因循自若，不徳而徳，故谓之上。</p>
<p>求则得之，为则成之，立善治物，名扬位显，实则得外失内。舍真求伪，似得实失，徳则无徳，故谓之下。</p>
<hr>
<blockquote>
<p>王：故失道而后徳，失徳而后仁，失仁而后义，失义而后礼。夫礼者，忠信之薄也，而乱之首也。前识者，道之华也，而愚之始也。是以大丈夫居其厚而不居其薄，居其实而不居其华，故去彼取此。</p>
<p>帛：故失道而后徳，失徳而后仁，失仁而后义，失义而后礼。夫礼者，忠信之薄也，而乱之首也。前识者，道之华也。而愚之首也。是以大丈夫居其厚而不居其泊(薄)，居其实而不居其华，故去彼而取此。</p>
</blockquote>
<p>「厚」与「实」，乃指道德。 「薄」与「华」，乃指仁，义，礼。</p>
<p>文子问：仁义礼何以薄于道德也？老子说：为仁者必以哀乐论之（救贫富弱？），为义者必以取与明之（表现！），四海之内哀乐不能遍，府库之财货不足以赡万民，故知不如修道而行徳，因天地之性，万物自正，而天下赡，仁义因附。是以大丈夫居其厚不居其薄。</p>
<p>韩非子：所谓「大丈夫」者，谓其智之大也。所谓「处其厚不处其薄者」，行「情实」而去「礼貌」也。所谓「处其实不处其华者」，必缘理不径绝也。所谓「去彼取此」者，去貌径绝，而取缘理好情实也。</p>
<p>先物行，先理动，之谓前识。前识者，无缘而忘（即妄）意度，何以论之？詹何坐，弟子侍，有牛鸣于门外，弟子曰：“是黑牛也，而白在其题（即额头）。”詹何曰：“然，是黑牛也，而白在其角。”使人视之，果然黒牛而以布裹其角。以詹之术婴（即扰乱迷惑）众人之心，华（即华而不实，徒有其表）焉殆矣，故曰：“道之华也。”尝试释詹之察，而使五尺（即今115cm，指小孩子）之愚童子视之，亦知其黒牛而以布裹其角也。故以詹子之察，苦心伤神，而与五尺之愚童子同功，是以曰“愚之道也”。</p>
<p>苏辙：</p>
<p>圣人从心所欲不逾矩，非有意于德，而德自足。其下知德之贵，勉强以求不失，盖仅自完耳，而何德之有？无为而有以为之，则犹有为也。唯无为而无以为者，可谓无为矣。其下非为不成，然犹有以为之，非徒作而无术者也。</p>
<p>仁义皆不免于为之矣，其所以异者，仁以无以为为胜，义以有以为为功耳。德有上下，而仁义有上无下，何也？下德在仁义之间，而仁义之下者。不足复言故也。自德以降而至于礼，圣人之所以齐民者极矣，故为之而不应，则至于攘臂而强之，强之而又不应，于是刑罚兴而兵甲起，则徒作而无术矣。</p>
<p>忠信而无礼则忠信不见，礼立而忠信之美发越于外。君臣父子之间，<a target="_blank" rel="noopener" href="http://youxue.5000yan.com/fufu/">夫妇</a>朋友之际，其外灿然，而中无余矣。故顺之则治，违之则乱，治乱之相去，其间不能以发，故曰“乱之首”也。圣人玄览万物，是非得失毕陈于前，如鉴之照形，无所不见，而孰为前后？</p>
<p>世人视止于目，听止于耳，思止于心，冥行于万物之间，役智以求识，而偶有见焉，虽自以为明，而不知至愚之自始也。世之鄙夫，乐其有得于下而忘其上，故喜薄而遗厚，采华而弃实，非大丈夫孰能去彼取此？</p>
<h2 id="致数舆无舆">39 致数舆无舆</h2>
<blockquote>
<p>王：昔之得一者，天得一以清，地得一以宁，神得一以灵，谷得一以盈，万物得一以生，侯王得一以为天下贞。</p>
<p>帛：昔之得一者，天得一以清，地得一以宁，神得一以灵，浴（谷）得一以盈，侯王得一以为天下正。</p>
</blockquote>
<p>昔，始也。 一指「道」言。</p>
<p>可以翻译成，天得道以清，地得道以宁，神得道以灵，谷得道以盈，侯王得道以为天下正。</p>
<p>韩非子：知治人者，其思虑静；知事天者，其孔窍虚。</p>
<hr>
<blockquote>
<p>王：其致之，天无以清将恐裂，地无以宁将恐发，神无以灵将恐歇，万物无以生将恐灭，侯王无以贵高将恐蹶。故贵以贱为本，高以下为基，是以侯王自谓孤寡不穀。此非以贱为本邪？非乎？故致数舆无舆。</p>
<p>帛：其致也，胃天毋已清将恐裂，地毋已宁将恐废，神毋已灵将恐歇，谷毋以盈将竭，侯王毋以贵以高将恐蹶。故必以贵而以贱为本，必高矣而以下为基。夫是以侯王自谓孤寡不穀。此其贱之本舆，非也？故致数舆无舆。</p>
</blockquote>
<p>蹶：（jué）</p>
<p>人之所恶，唯孤、寡、不穀</p>
<p>不穀(gǔ), 意為不善，是古代君主、諸侯用以自謙之稱</p>
<p>侯王表示自己愿意“受国之垢”，处众人之所恶。是致数毁，然致数毁而终无毁。若有心「致数舆」，将反「无舆」。</p>
<hr>
<blockquote>
<p>王：不欲琭琭如玉，珞珞如石。</p>
<p>帛：是故不欲琭琭如玉，珞珞如石。</p>
</blockquote>
<p>琭琭: 少，珞珞：多。玉少故见贵，石多故见贱。</p>
<p>言不欲琭琭如玉之高贵，宁珞珞如石之下贱也。与上文，贵以贱为本相应。</p>
<h2 id="大器免成">40 大器免成</h2>
<blockquote>
<p>王：上士闻道，勤而行之；中士闻道，若存若亡；下士闻道，大笑之。不笑不足以为道。故建言有之：明道若昧；进道若退；夷道若颣；上德若谷；广德若不足；建德若偷；质真若渝；大白若辱；方无隅；器晚成；大音希声；大象无形；道隐无名。夫唯道⑧，善贷且成。</p>
<p>帛：上士闻道，勤能行之。中士闻道，若存若亡，下士闻道，大笑之。弗笑，不足以为道。是以建言有之曰：明道如费（昧），进道如退，夷道如颣。上德如谷，大白如辱。广徳如不足，建徳如偷。质真若渝。大方无隅，大器免成，大音希声，天（大）象无刑（形），道bao无名。夫唯道，善贷且成。</p>
</blockquote>
<ul>
<li>颣：lèi</li>
<li>缁（zī）：黑衣服</li>
<li>建徳如偷：刚健之徳，反弱偷惰也。</li>
<li>渝: 变污。</li>
</ul>
<p>道非形不可见，非声不可闻。不先知万物之妄，廓然无蔽，卓然有见，未免于不信也。故下士闻道，以为荒唐谬悠而笑之；中士闻道，与之存亡出没而疑之；惟了然见之者，然后勤行服膺而不怠。孔子曰：“语之而不惰者，其回也与？”斯所谓上士也哉！古之立言者有是说，而老子取之。</p>
<p>无所不照，而非察也。若止不行，而天下之速者莫之或先也。或夷或纇，所至则平，而未尝削也。上德不德，如谷之虚也。使白而不受污，此则不屑不洁之士，而非圣人也。广大而不可复加，则止于此而已，非广也。因物之自然而无立者，外若偷惰而实建也。体圣抱神，随物变化，而不失其贞者，外若渝也。</p>
<p>大方无隅，全其大方，不小立圭角也。大器晚成，器大不可近用也。大音希声，非耳之所得闻也。大象无形，非目之所得见也。道之所寓，无所不见。凡此十二者，皆道之见于事者也。而道之大全，则隐于无名，惟其所寓，推其有余，以贷不足，物之赖之以成者如此。</p>
<p>大器晚成是「持之以桓」之意；大器免成是「顺其自然」之意。 找到自己的兴趣点和有天赋的地方，然后再放大自己的优点，方向不对，再努力，区别不大。</p>
<h2 id="反者道之动">41 反者道之动</h2>
<blockquote>
<p>王：反者道之动;弱者道之用。天下万物生于有，有生于无。</p>
<p>帛：反也者，道之动也；弱也者，道之用也。天下之物生于有，有生于无。</p>
</blockquote>
<p>王弼的诠释:「高以下为基，贵以贱为本，有以无为用，此其反也，动皆知其所无，则物通矣」。「此其反也，动皆知其所无(道之本体)」一段有双关之意，即「相反相成」与「返于道之本体[无]」。「动皆知其所无」指要明白大道之运作，一定要对万事万物追溯至「无」之起源处。</p>
<p>这个道理对古之君王重要，对于一般人或短时间却不尽然。一般人在一时空下可有某一操性，或行某一仁则而畅通无阻，甚至终生得志。但这只是从一人或一团体来看;对整体国家来说则大不相同。毫无疑问的，治道要讲求整体国家之长治久安，所以明了[弱者道之用]是必要的。</p>
<p>苏辙《老子解》</p>
<p>复性则静矣，然其寂然不动，感而遂通天下之故，则动之所自起也。道无形无声，天下之弱者莫如道，然而天下之至强莫加焉，此其所以能用万物也。世不知静之为动，弱之为强，故告之以物之所自生者。盖天下之物，闻有母制子，未闻有以子制母者也。</p>
<p>对做平台也很重要。</p>
<h2 id="或损或益">42 或损或益</h2>
<blockquote>
<p>王：道生一，一生二，二生三，三生万物。万物负阴而抱阳，冲气以为和。人之所恶，唯孤、寡、不榖，而王公以为称。故物或损之而益，或益之而损。人之所教，我亦教之，强梁者不得其死，吾将以为教父。</p>
<p>帛：道生一，一生二，二生三，三生万物。万物负阴而抱阳，冲气以为和。天下之所恶，唯孤、寡、不谷；而王公以自名也。勿或损之而益，或益之而损。人所教，夕议而教人。故强良者不得死，我将以为学父。</p>
</blockquote>
<p>勿：象形。据甲骨文,像一树旗。右边是柄,左边是飘带。本义:州里所建旗帜)古代大夫、士所建旗帜,半赤半白,用来麾集人众</p>
<p>夕：傍晚朝见君主 。百官承事,朝而不夕。——《左传·成公十二年》</p>
<p>议：又《广韵》择也。《仪礼·有司彻》乃议侑于賔以异姓。《郑注》议犹择也。择賔之贤者，可以侑尸，必用异姓广敬也。　　又《玉篇》法有八议。《周礼·秋官·小司 》以八辟丽邦法，附 罚。一议亲，二议故，三议贤，四议能，五议功，六议贵，七议勤，八议賔。</p>
<p>强：《正韵》自是也，㑃也。《前汉·陆贾传》乃欲以新造未集之越，屈强於此。《注》屈强，不柔服也。《史记》作屈彊。</p>
<p>良：善也。</p>
<p>翻译：天下人最讨厌的，莫过于孤（丧父）寡（丧偶）和不穀(gǔ,今已失传，同样是贬义词）了。然而周王和列国国公却拿来自称。士大夫大臣给王公树立的旗帜（形象）有的看似卑微却实际受益，有的看似高大上却实际不受待见。众人所提倡的，王公应该在晚上和大臣们讨论选出真正有益的来向众人提倡。所以自以为是把自己树立为大好人假仁假义的王公最后经常不得好死，圣人把这个道理作为他治国理念的根本。</p>
<p>苏辙《老子解》</p>
<p>夫道非一非二，及其与物为偶，道一而物不一，故以一名道。然而道则非一也，一与一为二，二与一为三，自是以往，而万物生。物虽有万不同，而莫不负阴抱阳。“冲气以为和”者，盖物生于三，而三生于一，理之自然也。世之人不知万物之所自生，莫不贱寡小而贵重大，然王公之尊，而自称孤、寡、不榖，古之达者盖已知之矣。</p>
<p>世以柔弱为损，强梁为益，不知其非也。故将使天下之教者，皆以此教之曰：不见强梁者之不得其死乎？强梁，妄之极也，人知强梁不免于死，则知妄之不可为；妄之不可为，而后可与语道矣。故曰“吾将以为教父”。</p>
<h2 id="无为之益">43 无为之益</h2>
<blockquote>
<p>王：天下之至柔，驰骋天下之至坚。无有入无间，吾是以知无为之有益。不言之教，无为之益，天下希及之。</p>
</blockquote>
<p>苏辙《老子解》</p>
<p>以坚御坚，不折则碎；以柔御坚，柔亦不靡，坚亦不病。求之于物，则水是也。以有入有，捍不相受；以无入有，无未尝劳，有未尝觉。求之于物，则鬼神是也。是以圣人唯能无为，故能役使众强，出入群有。</p>
<h2 id="知足不辱">44 知足不辱</h2>
<blockquote>
<p>王：名与身孰亲？身与货孰多？得与亡孰病？甚爱必大费；多藏必厚亡。故知足不辱，知止不殆，可以长久。</p>
</blockquote>
<p>苏辙《老子解》</p>
<p>先身而后名，贵身而贱货，犹未为忘我也。忘我者身不有，而况于名与货乎？然贵以身为天下，非忘我不能。故使天下知名之不足亲，货之不足多，而后知贵身；知贵身，而后知忘我。</p>
<p>此老子之意也。不得者以亡为病，及其既得而患失，则病又有甚于亡者。惟齐有无，均得丧，而后无病也。爱甚则凡可以求之者，无所不为，能无费乎？藏之多则攻之者必众，能无亡乎？</p>
<h2 id="大成若缺">45 大成若缺</h2>
<blockquote>
<p>王：大成若缺，其用不弊。大盈若冲，其用不穷。大直若屈，大巧若拙，大辩若讷。静胜躁，寒胜热。清静为天下正。</p>
</blockquote>
<p>苏辙《老子解》</p>
<p>天下以不缺为成，故成必有弊；以不虚为盈，故盈必有穷。圣人要于大成，而不恤其缺；期于大盈，而不恶其冲，是以成而不弊，盈而不穷也。直而不屈，其直必折，循理而行，虽曲而直；巧而不拙，其巧必劳，付物自然，虽拙而巧。辩而不讷，其辩必穷；因理而言，虽讷而辩。</p>
<p>成而不缺，盈而不冲，直而不屈，巧而不拙，辩而不讷，譬如躁之不能静、静之不能躁耳。夫躁能胜寒而不能胜热，静能胜热而不能胜寒，皆滞于一偏，而非其正也。唯泊然清净，不染于一，非成非缺，非盈非冲，非直非屈，非巧非拙，非辩非讷，而后无所不胜，可以为天下正矣。</p>
<h2 id="知足常足">46 知足常足</h2>
<blockquote>
<p>王：天下有道，却走马以粪。天下无道，戎马生于郊。罪莫大于可欲；祸莫大于不知足；咎莫大于欲得。故知足之足，常足矣。</p>
</blockquote>
<ul>
<li>走马：战马。原意为善跑的马。</li>
<li>粪：通“播”，耕种。</li>
</ul>
<p>苏辙《老子解》</p>
<p>天下各安其分，则不争而自治，故却走马而粪田。以其可欲者示人，固有罪矣，而不足其足者，其祸又甚；所欲必得者，其咎最大。匹夫有一于身，患必及之；侯王而为是，则戎马之所自起也。知足者，所寓而足，故无不足也。</p>
<h2 id="不为而成">47 不为而成</h2>
<blockquote>
<p>王：不出户，知天下；不窥牖，见天道。其出弥远，其知弥少。是以圣人不行而知，不见而明，不为而成。</p>
</blockquote>
<p>苏辙《老子解》</p>
<p>性之为体，充遍宇宙，无远近古今之异。古之圣人，其所以不出户牖而无所不知者，特其性全故耳。</p>
<p>世之人为物所蔽，性分于耳目，内为身心之所纷乱，外为山河之所障塞。见不出视，闻不出听，户牖之微，能蔽而绝之。不知圣人复性而足，乃欲出而求之，是以弥远而弥少也。性之所及，非特能知能名而已。盖可以因物之自然，不劳而成之矣。</p>
<h2 id="为学日益">48 为学日益</h2>
<blockquote>
<p>王：为学日益，为道日损。损之又损，以至于无为。无为而无不为。取天下常以无事，及其有事，不足以取天下。</p>
</blockquote>
<p>③取：这里我“管理”的意思。</p>
<p>苏辙《老子解》</p>
<p>不知道而务学，闻见日多，而无以一之，未免为累也。孔子曰：“多闻，择其善者而从之，多见而识之。”知之次也。苟一日知道，顾视万物，无一非妄。去妄以求复性，是谓之损。</p>
<p>孔子谓子贡曰：“女以予为多学而识之者欤？”曰：“然。非欤？”曰：“非也。予一以贯之。”去妄以求复性，可谓损矣，而去妄之心犹存。及其兼忘此心，纯性而无余，然后无所不为，而不失于无为矣。</p>
<p>剔除不好的，然后无所不为。（尚雯婕）</p>
<h2 id="圣无常心">49 圣无常心</h2>
<blockquote>
<p>王： 圣人常无心，以百姓心为心。善者，吾善之；不善者，吾亦善之；德善。信者，吾信之；不信者，吾亦信之；德信。圣人在天下，歙歙焉，为天下浑其心，百姓皆注其耳目，圣人皆孩之④</p>
</blockquote>
<ul>
<li>②歙：这里指收敛意欲。/shè/</li>
<li>③浑其心：使心淳朴，不用机巧。</li>
<li>④孩：使动用法，使老百姓回复到婴儿般的状态。</li>
</ul>
<p>苏辙《老子解》</p>
<p>虚空无形，因万物之形以为形。在方为方，在圆为圆，如使空自有形，则何以形万物哉！是以圣人无心，因百姓之心以为心。无善不善皆善之，无信不信皆信之。</p>
<p>善不善在彼，吾之所以善之者，未尝渝也，可谓德善矣。信不信在彼，而吾之所以信者，未尝变也，可谓德信矣。不然，善善而弃不善，信信而弃不信，岂所谓常善救人故无弃人哉！</p>
<p>天下善恶信伪，方各自是，以相非相贼，不知所定。圣人忧之，故惵惵为天下浑其心。无善恶，无信伪，皆以一待之。彼方注其耳目，以观圣人之与夺，而吾一以婴儿遇之。于善无所喜，于恶无所嫉，夫是以善者不矜，恶者不愠，释然皆化，而天下始定矣。</p>
<h2 id="出生入死">50 出生入死</h2>
<blockquote>
<p>王：出生入死。生之徒，十有三；死之徒，十有三；人之生，动之于死地，亦十有三。夫何故？以其生生之厚。盖闻善摄生者，陆行不遇兕虎，人军不被甲兵；兕无所投其角，虎无所用其爪，兵无所容其刃。夫何故？以其无死地。</p>
</blockquote>
<p>苏辙《老子解》</p>
<p>性无生死，出则为生，入则为死。用物取精以自滋养者，生之徒也；声色臭味以自戕贼者，死之徒也。二者既分，生死之道矣。吾又知作而不知休，知言而不知默，知思而不知忘，以趣于尽，则所谓动而之死地者也。</p>
<p>生死之道，以十言之，三者各居其三矣，岂非生死之道九，而不生不死之道一而已矣。不生不死，则《易》所谓“寂然不动”者也。老子言其九不言其一，使人自得之，以寄无思无为之妙也。有生则有死，故生之徒即死之徒也。人之所赖于生者厚，则死之道常十九。圣人常在不生不死中，生地且无，焉有死地哉？</p>
<h2 id="物刑之而器成之">51 物刑之而器成之</h2>
<blockquote>
<p>王：道生之，德畜之，物形之②，势成之③。是以万物莫不尊道而贵德④。道之尊，德之贵，夫莫之命而常自然⑤。故道生之，德畜之；长之育之；亭之毒之⑥；养之覆之⑦。生而不有，为而不恃，长而不宰。是谓玄德。</p>
<p>帛：“道生之，德畜之，物刑之而器成之。”</p>
</blockquote>
<p>"畜"为"蓄养"之意。道产生了万物之后，由德来蓄养万物，二者相互配合。</p>
<p>老子所讲的“德”，就是“得”，“得到”、“获得”的意思。</p>
<p>道生一，一生二，二生三，三生万物</p>
<p>庄子说：“万物得之于道者称作德”。类似，人找到了适合自己的事情，鱼逍遥于水，就是这种得道的状态</p>
<p>物和器的区别：事物本来的样子，原生态；器，有特定用途的东西，工具。</p>
<p>"刑"，指的就是刑伤外物、刑伤自身，改造事物或者人，变成具有某种功能的东西。</p>
<p>苏辙《老子解》</p>
<p>道者万物之母，故生万物者道也。及其运而为德，牧养群众而不辞，故畜万物者德也。然而道德则不能自形，因物而后形见；物则不能自成，远近相取，刚柔相交，积而为势，而后兴亡治乱之变成矣。</p>
<p>形虽由物，成虽由势，而非道不生，非德不畜，是以尊道而贵德。尊如父兄，贵如侯王，道无位而德有名故也。道之尊，德之贵，夫莫之命，而常自然。恃爵而后尊贵者，非实尊贵也。</p>
<h2 id="天下有始">52 天下有始</h2>
<blockquote>
<p>王：天下有始，以为天下母。既得其母，以知其子；既知其子，复守其母，没身不殆。塞其兑，闭其门，终身不勤②。开其兑，济其事，终身不救。见小曰明，守柔曰强。用其光，复归其明，无遗身殃，是为袭常。</p>
</blockquote>
<p>苏辙《老子解》</p>
<p>无名天地之始，有名万物之母。道方无名，则物之所资始也。及其有名，则物之所资生也。故谓之始，又谓之母。其子则万物也。圣人体道以周物，譬如以母知其子，了然无不察也。虽其智能周之，然而未尝以物忘道，故终守其母也。</p>
<p>天下皆具此道，然常患忘道而徇物。目悦于色，耳悦于声，开其悦之之心，而以其事济之，是以终身而陷溺不能救。夫圣人之所以终身不勤者，唯塞而闭之，未尝出而徇之也。悦之为害，始小而浸大。知小之将大而闭之，可谓明矣。趋其所悦而不顾，自以为强而非强也。唯见悦而知畏之者，可谓强矣。</p>
<p>世人开其所悦，以身徇物，往而不反。圣人塞而闭之，非绝物也，以神应物，用其光而已，身不与也。夫耳之能听，目之能见，鼻之能臭，口之能尝，身之能触，心之能思，皆所谓光也。盖光与物接，物有去而明无损，是以应万变而不穷，殃不及于其身。故其常性湛然，相袭而不绝矣。</p>
<h2 id="行于大道">53 行于大道</h2>
<blockquote>
<p>王： 使我介然有知①，行于大道，唯施是畏②。大道甚夷③，而人好径④。朝甚除⑤，田甚芜，仓甚虚；服文彩，带利剑，厌饮食⑥，财货有余，是谓盗夸⑦。非道也哉⑧！</p>
</blockquote>
<ul>
<li>①介然：微小。</li>
<li>②施：即“邪”字。邪行，邪径。</li>
<li>④径：邪径。</li>
<li>⑤除：清洁，整齐。</li>
</ul>
<p>苏辙《老子解》</p>
<p>体道者无知无行，无所施设，而物自化。今介然有知，而行于大道，则有施设建立，非其自然，有足畏者矣。大道夷易，无有险阻，世之不知者，以为迂远，而好径以求捷，故凡舍其自然，而有所施设者，皆欲速者也。</p>
<p>俗人昭昭，我独若昏；俗人察察，我独闷闷。岂复饰末废本，以施设为事，夸以诲盗哉！</p>
<h2 id="善抱大道">54 善抱大道</h2>
<blockquote>
<p>王： 善建者不拔①，善抱者不脱②，子孙以祭祀不辍③。修之于身，其德乃真；修之于家，其德乃余；修之于乡，其德乃长；修之于邦，其德乃丰；修之于天下，其德乃普。故以身观身，以家观家，以乡观乡，以邦观邦，以天下观天下。吾何以知天下之然哉④？以此。</p>
</blockquote>
<p>①建：栽培的意思，即建立、培养。拔：动摇。</p>
<p>世岂有建而不拔，抱而不脱者乎？唯圣人知性之真，审物之妄，捐物而修身，其德充积。实无所立，而其建有不可拔者；实无所执，而其抱有不可脱者。故至其子孙，犹以祭祀不辍也。身既修，推其余以及外，虽至于治天下可也。</p>
<p>天地外者，世俗所不见矣，然其理可推而知也。修身之至，以身观身，以家观家，以乡观乡，以邦观邦，皆吾之所及知也。然安知圣人以天下观天下，亦若吾之以身观身乎？岂身可以身观，而天下独不可以天下观乎？故曰：“吾何以知天下之然哉，以此。”言亦以身知之耳。</p>
<p>以自己的身来体悟别人的身，以自己的家来观察别人的家，以自己的乡里来了解其他的乡，以自己的国家来认识其他的国家，</p>
<h2 id="物壮则老">55 物壮则老</h2>
<blockquote>
<p>王：含德之厚，比于赤子。毒虫不螫，猛兽不据，攫鸟不搏。骨弱筋柔而握固，未知牝牡之合而睃作，精之至也。终日号而不嗄，和之至也。知和曰常，知常曰明，益生曰祥，心使气曰强。物壮则老，谓之不道，不道早已。</p>
</blockquote>
<ul>
<li>据：兽爪取物之意。</li>
<li>攫：jué，用爪抓取。</li>
<li>朘：zui:一声，婴孩的生殖器</li>
<li>牝：pìn</li>
<li>嗄：shà</li>
<li>嗄：嗓音嘶哑。</li>
<li>祥：本为吉祥，但古代亦可指妖祥。这里指灾祸、不吉的意思。</li>
</ul>
<p>苏辙《老子解》</p>
<p>老子之言道德，每以婴儿况之者，皆言其体而已，未及其用也。夫婴儿泊然无欲，其体则至矣，然而物来而不知应，故未可以言用也。道无形体，物莫得而见之也，况可得而伤之乎？</p>
<p>人之所以至于有形者，由其有心也。故有心而后有形，有形而后有敌，敌立而伤之者至矣。无心之人，物无与敌者，而曷由伤之？夫赤子所以至此者，唯无心也。</p>
<p>无执而自握，无欲而自作，是以知其精有余而非心也。心动则气伤，气伤则号而哑。终日号而不哑，是以知其心不动，而气和也。和者，不以外伤内也。复命曰常，遇物而知反其本者也。知和曰常，得本以应万物者也。其实一道也，故皆谓之常。生不可益，而欲益之，则非其正矣，祥妖也。气恶妄作，而又以心使之，则强梁甚矣。益生使气，不能听其自然，日入于刚强，而老从之，刚失其赤子之性矣。</p>
<p>以婴儿为「合乎自然」的例子，也就是阴阳调和之例子。婴儿柔和，乃负阴抱阳之象，合于大道。但人一旦成长启智之后，就慢慢的开始过分发展某种属性，操性，或仁则，其原因可是功利的，也可是欲望驱使的。而过分发展某种属性之结果就是「老」。</p>
<h2 id="知者不言">56 知者不言</h2>
<blockquote>
<p>王：知者不言，言者不知。塞其兑，闭其门；挫其锐，解其纷，和其光，同其尘，是谓玄同。故不可得而亲，不可得而疏；不可得而利，不可得而害；不可得而贵，不可得而贱。故为天下贵。</p>
</blockquote>
<p>苏辙《老子解》</p>
<p>道非言说，亦不离言说，然能知者未必言，能言者未必知。唯塞兑、闭门，以杜其外，挫锐、解纷、和光、同尘，以治其内者，默然不同，而与道同也。可得而亲则亦可得而疏，可得而利则亦可得而害，可得而贵则亦可得而贱。体道者均覆万物，而孰为亲疏？等观逆顺，而孰为利害？不知荣辱，而孰为贵贱？情计之所不及，此所以为天下贵也。</p>
<h2 id="以正治国">57 以正治国</h2>
<blockquote>
<p>王：以正治国，以奇用兵，以无事取天下。吾何以知其然哉①？以此：天下多忌讳，而民弥贫；人多利器，国家滋昏②；人多伎巧③，奇物滋起④；法令滋彰⑤，盗贼多有。故圣人云：“我无为，而民自化；我好静，而民自正；我无事，而民自富；我无欲，而民自朴。”</p>
</blockquote>
<p>苏辙《老子解》</p>
<p>古之圣人柔远能迩，无意于用兵，唯不得已然后有征伐之事。故以治国为正，以用兵为奇。虽然，此亦未足以取天下。天下神器不可为也，为者败之，执者失之。唯体道者，廓然无事，虽不取天下而天下归之矣。人王多忌讳，下情不上达，则民贫而无告。</p>
<p>利器，权谋也。明君在上，常使民无知无欲，民多权谋，则其上眩而昏矣。人不务本业而趋末技，则非常无益之物作矣。患人之诈伪，而多为法令以胜之，民无所措手足，则日入于盗贼矣。</p>
<h2 id="福祸相倚">58 福祸相倚</h2>
<blockquote>
<p>王：其政闷闷，其民淳淳；其政察察，其民缺缺。祸兮，福之所倚；福兮，祸之所伏。孰知其极？其无正也。正复为奇，善复为妖。人之迷，其日固久。是以圣人方而不割，廉而不刿，直而不肆，光而不耀。</p>
</blockquote>
<ul>
<li>刿（guì）:划伤。</li>
</ul>
<p>苏辙《老子解》</p>
<p>天地之大，世俗之见有所眩而不知也。盖福倚于祸，祸伏于福。譬如昼夜寒暑之相代，正之为奇，差之为妖；譬如老稚生死之相继，未始有止，而迷者不知也。夫惟圣人出于万物之表，而揽其终始，得其大全而遗其小察，视之闷闷，若无所明，而其民醇醇，各全其性矣。</p>
<p>若夫世人不知道之全体，以耳目之所知为至。彼方且自以为福，而不知祸之伏于后。方且自以为善，而不知妖之起于中。区区以察为明，至于察甚伤物，而不悟其非也。可不哀哉！知小察之不能尽物，是以虽能方、能廉、能直、能光，而不用其能。恐其陷于一偏而不反也。</p>
<h2 id="长生久视">59 长生久视</h2>
<blockquote>
<p>王：治人事天，莫若啬。夫唯啬，是谓早服；早服谓之重积德；重积德则无不克；无不克则莫之其极；莫之其极，可以有国。有国之母④，可以长久。是谓深根固柢，长生久视之道。</p>
</blockquote>
<ul>
<li>①啬：这里是收藏其神形而不用，以归无为之意。</li>
<li>②早服：早准备。</li>
<li>⑤柢：树木的根。</li>
</ul>
<p>苏辙《老子解》</p>
<p>凡物方则割，廉则刿，直则肆，光则耀。唯圣人方而不割，廉而不刿，直而不肆，光而不耀。此谓啬也。夫啬者，有而不用者也。世患无以服人，苟诚有而能啬，虽未尝与物较，而物知其非不能也，则其服之早矣。物既已服，敛藏而用，至于没身而终不试，则德重积矣。德积既厚，虽天下之刚强，无不能克，则物莫测其量矣。如此而后可以有国。</p>
<p>彼世之小人，有尺寸之柄而轻用之，一试不服，天下测知其深浅而争犯之，虽欲保其国家，不可得也。吾是以知啬之可以有国，可以有国，则有国之母也。</p>
<p>孟子曰：“尽其心，养其性，所以事天也。”以啬治人，则可以有国者是也；以啬事天，则深根固蒂者是也。古之圣人，保其性命之常，不以外耗内，则根深而不可拔，蒂固而不可脱。虽以长生久视可也。盖治人事天，虽有内外之异，而莫若啬则一也。</p>
<h2 id="治国烹鲜">60 治国烹鲜</h2>
<blockquote>
<p>王：治大国，若烹小鲜①。以道莅（lì）天下②，其鬼不神③；非其鬼不神，其神不伤人；非其神不伤人，圣人亦不伤人。夫两不相伤，故德交归焉。</p>
</blockquote>
<p>苏辙《老子解》</p>
<p>烹小鲜者不可挠，治大国者不可烦，烦则人劳，挠则鱼烂。圣人无为，使人各安其自然，外无所烦，内无所畏。则物莫能侵，虽鬼无所用神矣。非其鬼之不神，亦有神而不伤人耳。非神之不伤人，圣人未尝伤人，故其鬼无能为耳。人鬼所以不相伤者，由上有圣人耳，故德交归之。</p>
<p>挠：翻炒。</p>
<p>整体得自由，然后个体能够得其所.</p>
<h2 id="参考">参考</h2>
<ol type="1">
<li><a target="_blank" rel="noopener" href="https://zhuanlan.zhihu.com/p/34966722">什么是道德经的德-zhihu</a></li>
<li>帛书老子校注-高明</li>
<li><a target="_blank" rel="noopener" href="https://www.zhihu.com/question/53756194/answer/682667912">zhihu</a></li>
</ol>

      
    </div>

    
    
    

    <footer class="post-footer">
        <div class="post-eof"></div>
      
    </footer>
  </article>
</div>




    


<div class="post-block">
  
  

  <article itemscope itemtype="http://schema.org/Article" class="post-content" lang="">
    <link itemprop="mainEntityOfPage" href="https://chiechie.github.io/2021/05/02/zhexue/dao-daodejing1/">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/avatar.gif">
      <meta itemprop="name" content="Chiechie">
      <meta itemprop="description" content="a reader & thinker">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="Chiechie's Mini World">
    </span>
      <header class="post-header">
        <h2 class="post-title" itemprop="name headline">
          <a href="/2021/05/02/zhexue/dao-daodejing1/" class="post-title-link" itemprop="url">道德经(上) 1-37</a>
        </h2>

        <div class="post-meta-container">
          <div class="post-meta">
    <span class="post-meta-item">
      <span class="post-meta-item-icon">
        <i class="far fa-calendar"></i>
      </span>
      <span class="post-meta-item-text">发表于</span>

      <time title="创建时间：2021-05-02 09:23:01" itemprop="dateCreated datePublished" datetime="2021-05-02T09:23:01+08:00">2021-05-02</time>
    </span>
      <span class="post-meta-item">
        <span class="post-meta-item-icon">
          <i class="far fa-calendar-check"></i>
        </span>
        <span class="post-meta-item-text">更新于</span>
        <time title="修改时间：2021-07-29 21:16:26" itemprop="dateModified" datetime="2021-07-29T21:16:26+08:00">2021-07-29</time>
      </span>
    <span class="post-meta-item">
      <span class="post-meta-item-icon">
        <i class="far fa-folder"></i>
      </span>
      <span class="post-meta-item-text">分类于</span>
        <span itemprop="about" itemscope itemtype="http://schema.org/Thing">
          <a href="/categories/%E5%93%B2%E5%AD%A6/" itemprop="url" rel="index"><span itemprop="name">哲学</span></a>
        </span>
    </span>

  
</div>

        </div>
      </header>

    
    
    
    <div class="post-body" itemprop="articleBody">
          <blockquote>
<p>道德经有多个版本：王弼注释/马王堆帛书等，帛书本距离老子的年代更近, 可信度更高。但是内容有缺失。</p>
<p>得其意即可，不必咬文嚼字</p>
<p>道德经是给谁看的？古代是给君王和圣人看的。能力弱者，或受到挫折的人，容易误把道德经当作自己消极避世的借口。道德经中提到的"知者不博学"，"善者不辨"，"信言不美"，"利而不害"，"为而不争"，之所以可以不争，不辨，不博学，不美，都是有前提的，先要居其厚，居其实，才可以选择"不争"，"不辩"。</p>
</blockquote>
<h2 id="道可道也非恒道">1 道可道也，非恒道</h2>
<blockquote>
<p>帛：道可道也，非恒道也。名可名也，非恒名也。无名万物之始也，有名万物之母也。故恒无欲也，以观其眇，恒有欲也，以观其徼。两者同出，异名同谓。玄之又玄，众妙之门。</p>
</blockquote>
<p>⑥徼(jiào)：通“窍”，踪迹的意思。</p>
<p>苏辙《老子解》</p>
<p>莫非道也，而可道不可常，惟不可道，而后可常耳。今夫仁、义、礼、智，此道之可道者也。然而仁不可以为义，而礼不可以为智，可道之不可常也。惟不可道，然后在仁为仁，在义为义，礼、智亦然。彼皆不常，而道常不变，不可道之能常如此。道不可道，而况可得而名之乎？凡名皆其可道者也。名既立，则圆、方、曲、直之不同，不可常矣。</p>
<p>自其无名，形而为天地，天地位而名始矣；自其有名，播而为万物，万物育而名不可胜载矣。故无名者道之体，而有名者道之用也。圣人体道以为天下用，入于众有而常无，将以观其妙也；体其至无而常有，将以观其徼也。若夫行于徼而不知其妙，则粗而不神；留于妙而不知其徼，则精而不变矣。</p>
<p>以形而言，有、无信两矣，安知无运而为有，有复而为无，未尝不一哉。其名虽异，其本则一，知本之一也，则玄矣。凡远而无所至极者，其色必玄，故老子常以玄寄极也。言玄则至矣，然犹有玄之心在焉。玄之又玄则尽矣，不可以有加矣，众妙之所从出也。</p>
<h2 id="有无之相生">2 有，无之相生</h2>
<blockquote>
<p>帛：天下皆知美之为美，恶矣，皆知善之为善，斯不善矣。有无之相生也，难易之相成也，长短之相形也，高下之相盈也，音声之相和也，先后之相随也。是以圣人居无为之事，行不言之教。万物作而弗始也，为而弗恃也，成功而弗居也，夫唯弗居，是以弗去。</p>
</blockquote>
<p>苏辙《老子解》</p>
<p>天下以形名言美恶，其所谓美且善者，岂真美且善哉？彼不知有无、难易、长短、高下、声音、前后之相生、相夺，皆非其正也。方且自以为长，而有长于我者临之，斯则短矣；方且自以为前，而有前于我者先之，斯则后矣。苟从其所美而信之，则失之远矣。当事而为，无为之之心；当教而言，无言之之意。夫是以出于长短之度，离于先后之数，非美非恶、非善非不善，而天下何足以知之？</p>
<p>万物为我作而我无所辞，我生之为之，而未尝有、未尝恃，至于成功亦未尝以自居也。此即无为、不言之报。圣人且不知其美且善也，岂复有恶与不善继之哉？圣人居于贫贱，而无贫贱之忧；居于富贵，而无富贵之累。此所谓不居也。我且不居，彼尚何从去哉？此则居之至也。</p>
<h2 id="使民无知无欲使夫知不敢弗为">3 使民无知无欲，使夫知不敢弗为</h2>
<blockquote>
<p>王：不尚贤，使民不争。不贵难得之货，使民不为盗；不见可欲，使民心不乱。是以圣人之治，虚其心，实其腹，弱其志，强其骨。常使民无知无欲，使夫智者不敢为也。为无为，则无不治。</p>
<p>帛：不上贤，使民不争。不贵难得之货，使民不为盗。不见可欲，使民不乱。是以圣人之治也，虚其心，实其腹，弱其志，强其骨，恒使民无知无欲也，使夫知不敢弗为而已，则无不治矣。</p>
</blockquote>
<p>苏辙《老子解》</p>
<p>尚贤，则民耻于不若而至于争；贵难得之货，则民病于无有而至于盗；见可欲，则民患于不得而至于乱。虽然，天下知三者之为患，而欲举而废之，则惑矣。圣人不然，未尝不用贤也，独不尚之耳；未尝弃难得之货也，独不贵之耳；未尝去可欲也，独不见之耳。夫是以贤者 用而民不争，难得之货、可欲之事毕效于前，而盗贼祸乱不起。是不亦虚其心而不害腹之实，弱其志而不害骨之强也哉！</p>
<p>「多元价值观」</p>
<p>今将举贤而尚之，宝货而贵之，眩可欲以示之，则是心与腹皆实也；若举而废之，则是志与骨皆弱也。心与腹皆实则民争，志与骨皆弱则无以立矣。不以三者眩之，则民不知所慕，淡然无欲。虽有智者，无所用巧矣。因三者之自然，而不尚、不贵、不见，所谓为无为也。</p>
<h2 id="挫其锐解其纷和其光同其尘">4 挫其锐，解其纷，和其光，同其尘</h2>
<blockquote>
<p>王： 道冲，而用之或不盈。渊兮，似万物之宗；挫其锐，解其纷，和其光，同其尘，湛兮，似或存。吾不知谁之子，象帝之先。</p>
<p>帛：道中，而用之又弗盈也，渊呵，似万物之宗。挫其锐，解其纷，和其光，同其尘，湛呵，似或存。吾不知谁之子，象帝之先。</p>
</blockquote>
<p>苏辙《老子解》</p>
<p>夫道冲然至无耳，然以之适众有，虽天地之大，山河之广，无所不遍。以其无形，故似不盈者。渊兮深眇，吾知其为万物宗也，而不敢正言之，故曰似万物之宗。</p>
<p>人莫不有道也，而圣人能全之。挫其锐，恐其流于妄也；解其纷，恐其与物搆也。不流于妄，不搆于物，外患已去而光生焉。又从而和之，恐其与物异也。光至洁也，尘至杂也。虽尘无所不同，恐其弃万物也。如是而后全，则湛然常存矣。</p>
<p>虽存而人莫之识，故曰似或存耳。道虽常存，终莫得而名，然亦不可谓无也，故曰此岂帝之先。帝先矣，而又先于帝，则莫或先之者矣。</p>
<p>搆，读音gòu，是一个汉字。 同“构”。 指构怨，结怨之意。</p>
<h2 id="多闻数穷不如守中">5 多闻数穷，不如守中</h2>
<blockquote>
<p>王：天地不仁，以万物为刍狗。圣人不仁，以百姓为刍狗。天地之间，其犹橐龠乎？虚而不屈，动而愈出。多言数穷，不如守中。</p>
<p>帛：天地不仁，以万物为刍狗。圣人不仁，以百姓为刍狗。天地之间，其犹橐龠乎？虚而不屈，动而愈出。多闻数穷，不如守中。</p>
</blockquote>
<p>橐龠(tuó yuè): 古代鼓风吹火用的器.</p>
<p>儒家提倡“读万卷书，不如行万里路”，道家却提倡“不出户，知天下”，“其出弥远，其知弥少”，“博者不知，知者不博”，“塞其兑，闭其门”。</p>
<p>老子的意思是：不要被外物复杂的声色变化迷惑而去追逐表象。为什么？因为它们是无穷无尽的。</p>
<p>比如现在的AI领域，追着最新的fancy的论文看，看的再多也没法把握技术发展的趋势。</p>
<h2 id="谷神不死是谓玄牝">6 谷神不死，是谓玄牝</h2>
<blockquote>
<p>帛：谷神不死，是谓玄牝。玄牝之门，是谓天地之根。绵绵呵若存，用之不堇。</p>
</blockquote>
<p>玄，原义是深黑色， 牝(pin)：是雌性的兽类动物 玄牝：指孕育和生养出天地万物的母体。 玄牝之門，言萬物自是出也。天地根，言天地自是生也。</p>
<h2 id="外其身而身存">7 外其身而身存</h2>
<blockquote>
<p>帛：天长地久。天地之所以能长且久者，以其不自生也，故能长生。是以圣人后其身而身先，外其身而身存，不以其无私邪，故能成其私。</p>
</blockquote>
<h2 id="水利万物而有静">8 水利万物而有静</h2>
<blockquote>
<p>帛：上善若水。水善利万物而有静，居众人之所恶，故几于道矣。居善地，心善渊，予善天，言善信，政善治，事善能，动善时。夫唯不争，故无尤。</p>
</blockquote>
<p>尤：怨咎、过失、罪过。</p>
<p>何为善？得道曰善。</p>
<p>居善地，。。。：避高趨下，未嘗有所逆，善地也。空虛靜默，深不可測，善淵也。利澤萬物，施而不求報，善仁也。圓必旋，方必折，塞必止，次爻流，善信也。洗滌群穢，平準高下，善治也。遇物賦形，而不留於一，善能也。冬凝春伴，涸溢不失節，善時也。</p>
<p>夫唯不争，故无尤：有善而不免於人非者，以其爭也。水惟不爭，故兼七善而無尤。</p>
<h2 id="功遂身退天之道也">9 功遂身退，天之道也。</h2>
<blockquote>
<p>帛：持而盈之，不如其已。揣而锐之，不可长葆之。金玉盈室，莫之守也，富贵而骄，自遗咎也。功遂身退，天之道也。</p>
</blockquote>
<p>已：止。</p>
<h2 id="明白四達能無知乎">10 明白四達，能無知乎？</h2>
<blockquote>
<p>帛：营魄抱一，能毋离乎?抟气致柔，能婴儿乎?修除玄览，能无疵乎?爱民治国，能毋以为乎?天门启阖，能为雌乎?明白四达，能毋以知乎?生之，畜之，生而弗有，长而弗宰也，是谓玄德。</p>
</blockquote>
<p>生之畜之，生而不有，為而不恃，長而不宰，是謂玄德:</p>
<p>圣人性定而神凝，不为物迁，虽以魄为舍，而神所欲行，魄无不从，则神常载魄矣。众人以物役性，神昏而不治，则神听于魄耳。目困以声色，鼻口劳于臭味，魄所欲行而神从之，则魄常载神矣。故教之以抱神载魄，使两者不相离。此固圣人所以修身之要。至于古之真人，深根固蒂，长生久视，其道亦由是也。</p>
<p>神不治则气乱，强者好斗，弱者喜畏，不自知也。神治则气不妄作，喜怒各以其类，是之谓专气。神虚之至也，气实之始也，虚之极为柔，实之极为刚。纯性而亡气，是之谓致柔。婴儿不知好恶，是以性全。性全而气微，气微而体柔，专气致柔如婴儿，极矣。圣人<strong>外不为魄所载，内不为气所使</strong>，则其涤除尘垢尽矣。于是其神廓然玄览，万物知其皆出于性，等观净秽而无所瑕疵矣。</p>
<p>内以治身，外以治国，至于临变，莫不有道也。非明白四达而能之乎？明白四达，心也，是心无所不知，然而未尝有能知之心也。夫心一而已，苟又有知之者，则是二也。自一而二，蔽之所自生，而愚之所自始也。今夫镜之于物，来而应之则已，又安得知应物者乎？本则无有而以意加之，此妄之源也。其道既足以生畜万物，又能不有不恃不宰，虽有大德，而物莫之知也，故曰玄德。</p>
<p>“涤除玄鉴，能无疵乎?”只有除却心头偏见，才能洞悉事物的本源，</p>
<h2 id="故有之以为利无之以为用">11 故有之以为利，无之以为用</h2>
<blockquote>
<p>王： 三十辐共一毂，当其无，有车之用。埏埴以为器，当其无，有器之用。凿户牖以为室，当其无，有室之用。故有之以为利，无之以为用。</p>
</blockquote>
<p>毂（gǔ）：是车轮中心的木制圆圈，中有圆孔，即插轴的地方。 埏（yàn）埴（zhì）：即用抟土和陶土做成饮食用的器皿 牖（yǒu）：窗户。</p>
<p>任何器具、房室、或机械要发生作用，都要有一「容纳」其他事物之「空间」，老子以此「空间」喻道之「无」，而容万物之性使万物发生作用。</p>
<p>竭知盡物以為器，而器之用常在無有中。非有，則無無以致其用，非無，則有无以施其利，是以聖人常無以觀其妙，常有以觀其徹。知兩者之為一而不可分，則至矣。</p>
<p>用尽智力和物力来制成器物，而器物发挥作用常常靠它空洞不实的部分。没有实际存在的物质部分就无法使用，没有空洞不实的部分就没法施展器物的功能。所以圣人常常从无概念、无称谓、无特征、不可辨的、无目的、无局限的宏观角度，来观察世界和万物的奥妙；常常从有概念、有称谓、有特征、可区分、有目的、受局限的微观角度，来观察某一特定事物与其他事物的边际，即万物的复杂差异和千变万化。人知道有与无是事物不可分割的两个方面，就完满极致了。</p>
<p>老子强调有无共重还是无更加重要，见仁见智，说法不一。但在现实生活中的确需要有无并重。对于自身修养来说既不能太过功利化，也不能成为一个空想家，立足于实际地生活在理想之中才是最好的处世方式;对于外部事物来说，要同时认识到它“有”的一面和“无”的一面，有时候正如庄子所说的“无用之用，方为大用”， eg做平台。</p>
<h2 id="难得之物令人行妨">12 难得之物令人行妨</h2>
<blockquote>
<p>王：五色令人目盲，五音令人耳聋，五味令人口爽，驰骋畋猎，令人心发狂，难得之货，令人行妨。是以圣人为腹不为目，故去彼取此。</p>
</blockquote>
<p>苏辙《老子解》</p>
<p>视色、听音、尝味，其本皆出于性。方其有性，而未有物也，至矣；及目缘五色、耳缘五音、口缘五味，夺于所缘而忘其本，则虽见而实盲，虽闻而实聋，虽尝而实爽也。</p>
<p>圣人视色、听音、尝味皆与人同，至于驰聘田猎未尝不为，而难得之货未尝不用也。然人皆以为病，而圣人独以为福，何也？圣人为腹，而众人为目，目贪而不能受，腹受而未尝贪故也。彼物之自外至者也，此性之凝于内者也。</p>
<h2 id="宠辱不惊">13 宠辱不惊</h2>
<blockquote>
<p>王：宠辱若惊，贵大患若身。何谓宠辱若惊？宠为下，得之若惊，失之若惊，是谓宠辱若惊。何谓贵大患若身？吾所以有大患者，为吾有身，及吾无身，吾有何患。故贵以身为天下，若可寄天下。爱以身为天下，若可托天下。</p>
</blockquote>
<p>苏辙《老子解》</p>
<p>古之达人，惊宠如惊辱，知宠之为辱先也。贵身如贵大患，知身之为患本也。是以遗宠而辱不及，忘身而患不至。所谓宠、辱，非两物也。辱生于宠，而世不悟，以宠为上而以辱为下者，皆是也。若知辱生于宠，则宠固为下矣。故古之达人，得宠若惊，失宠若惊，未尝安宠而惊辱也。所谓若惊者，非实惊也，若惊而已。</p>
<p>贵之为言难也，有身，大患之本，而世之士难于履大患，不难于有其身。故圣人因其难于履患，而教之以难于有身，知有身之为难，而大患去矣。性之于人，生不能加，死不能损，其大可以充塞天地，其精可以蹈水火、入金玉，凡物莫能患也。</p>
<p>然天下常患亡失本性，而惟身之为见，爱身之情笃，而物始能患之矣。生死病疾之变攻之于内，宠辱得失之交撄之于外，未有一物而非患也。夫惟达人知性之无坏，而身之非实，忽然忘身，而天下之患尽去，然后可以涉世而无累矣。</p>
<p>人之所以惊于权利、溺于富贵，犯难而不悔者，将以厚其身耳。今也禄之以天下，而重以身任之，则其忘身也至矣。如此而以天下予之，虽天下之大不能患之矣。</p>
<h2 id="执今之道以御今之有">14 执今之道，以御今之有</h2>
<blockquote>
<p>王：视之不见，名曰夷；听之不闻，名曰希；搏之不得，名日微。此三者不可致诘，故混而为一。其上不皦？其下不昧，绳绳兮不可名，复归于无物。是谓无状之状，无物之象，是谓惚恍⑨。迎之不见其首，随之不见其后。执古之道，以御今之有。能知古始，是谓道纪。</p>
</blockquote>
<blockquote>
<p>帛：执今之道，以御今之有，能知古始，是谓道纪。</p>
</blockquote>
<p>皦：jiǎo</p>
<p>庄子进一步的解释：“今子之所言，犹迹也。夫迹，履之所出，而迹岂履哉!”你学习的这些东西，都是先王留下来的遗迹，又哪里是他们的真实内涵呢？脚印是脚踩出来的，但脚印又哪里是脚呢！”</p>
<p>很像现在社会的浮躁教条之风.比如搞中台，也不管自己业务适合不适合。追求速成，不思索别人的决策路径，是否符合自己当前的situation，盲目照搬。</p>
<p>苏辙《老子解》</p>
<p>视之而见者色也，所以见色者不可见也。听之而闻者声也，所以闻声者不可闻也。搏之而得者触也，所以得触者不可得也。此三者，虽智者莫能诘也，要必混而归于一而可耳。所谓一者，性也，三者性之用也。人始有性而已，及其与搆，然后分裂四出，为视、为听、为触，日用而不知。反其本，非复混而为一则日远矣。若推广之，则佛氏所谓“六人皆然”矣。《首楞严》有云：“反流全一，六用不行。”此之谓也。</p>
<p>物之有形者，皆丽于阴阳，故上皦下昧，不可逃也。道虽在上而不皎，虽在下而不昧，难以形数推也。绳绳，运而不绝也，人见其运而不绝，则以为有物矣，不知为，卒归于无也。状其著也，象其微也。无状之状，无象之象，皆非无也。道无所不在，故无前后可见。古者物之所从生也，有者物之今，则无者物之古也。执其所从生，则进退疾徐在我矣。</p>
<h2 id="浊以静之安以动之">15 浊以静之，安以动之</h2>
<blockquote>
<p>王：古之善为士者，微妙玄通，深不可识。夫唯不可识，故强为之容；豫兮若冬涉川；犹兮若畏四邻；俨兮其若客；涣兮其若凌释；敦兮其若朴；旷兮其若谷；混兮其若浊；澹兮其若海；飂兮若无止。孰能浊以静之徐清。孰能安以动之徐生。保此道者，不欲盈。夫唯不盈，故能蔽而新成。</p>
</blockquote>
<p>苏辙《老子解》</p>
<p>粗尽而微，微而妙，妙极而玄，玄则无所不通而深不可识矣。戒而后动曰豫，其所欲为，犹迫而后应。豫然若冬涉川，逡巡如不得已也。疑而不行曰犹，其所不欲，迟而难之，犹然如畏四邻之见之也。俨兮其若客，无所不敬，未尝惰也。涣兮若冰之将释，知万物之出于妄，未尝有所留也。敦兮其若朴，人伪已尽，复其性也。旷兮其若谷，虚而无所不受也。浑兮其若浊，和其光，同其尘，不与物异也。</p>
<p>世俗之士，以物汩性，则浊而不复清；枯槁之士以定灭性，则安而不复生。今知浊之乱性也则静之，静之而徐自清矣。知灭性之非道也，则动之，动之而徐自生矣。《易》曰：“寂然不动，感而遂通天下之故。”今所谓动者，亦若是耳。盈生于极，浊而不能清，安而不能生，所以盈也。物未有不蔽者也，夫惟不盈，故其弊不待新成而自去。</p>
<h2 id="致虚极守静">16 致虚极，守静</h2>
<blockquote>
<p>王: 致虚极，守静。万物并作，吾以观复。夫物芸芸，各复归其根。归根曰静，静曰复命。复命曰常，知常曰明。不知常，妄作凶。知常容，容乃公，公乃全，全乃天，天乃道，乃久，没身不殆。</p>
</blockquote>
<ul>
<li>笃（dǔ）</li>
</ul>
<p>苏辙《老子解》</p>
<p>致虚不极，则有未亡也；守静不笃，则动未亡也。丘山虽去，而微尘未尽，未为极与笃也。盖致虚存虚犹未离有，守静存静犹限于动，而况于他乎？不极不笃，而责虚静之用，难也！</p>
<p>虚极静笃，以观万物之变，然后不为变之所乱，知凡作之未有不复也。苟吾方且与万物皆作，则不足以知之矣。万物皆作于性，皆复于性，譬如华叶之生于根而归于根，涛澜之生于水而归于水。</p>
<p>苟未能自复于性，虽止动息念以求静，非静也。故惟归根，然后为静。命者，性之妙也。性可言，至于命则不可言矣。《易》曰：“穷理尽性以至于命。”圣人之学道，必始于穷理，中于尽性，终于复命。仁义礼乐，圣人之所以接物也，而仁义礼乐之用必有所以然者，不知其所以然而为之，世俗之士也，知其所以然而后行之，君子也。此之谓穷理。</p>
<p>虽然，尽性必穷理而后得之，不求则不得也。事物日构于前，必求而后能应，则其为力也劳，而其为功也少。圣人外不为物所蔽，其性湛然，不勉而中，不思而得，物至而能应，此之谓尽性。虽然，此吾性也，犹有物我之辨焉，则几于妄矣。君之命曰命，天之命曰命，以性接物而不知其为我，是以寄之命也。此之谓复命。</p>
<p>方其作也，虽天地山河之大，未有不变坏、不常者。惟复于性，而后湛然常存矣。不以复性为明，则皆世俗之智，虽自谓明，非明也。不知复性，则缘物而动，无作而非凶。虽得于一时，而失之远矣。方迷于妄，则自是而非彼，物皆吾敌，吾何以容？</p>
<p>苟知其皆妄，则虽仇雠犹将哀而怜之，何所不容哉！无所不容，则彼我之情尽，而尚谁私乎？无所不公，则天下将往而归之矣。无所不怀，虽天何以加之？天犹有形，至于道则极矣。然而虽道亦不能复进于此矣。</p>
<h2 id="信不足焉有不信焉">17 信不足焉，有不信焉</h2>
<blockquote>
<p>王: 太上，下知有之；其次，亲而誉之。其次，畏之。其次，侮之。信不足焉，有不信焉。悠兮其贵言。功成事遂，百姓皆谓：我自然。</p>
</blockquote>
<p>苏辙《老子解》</p>
<p>以道化育天下，而未尝治之，民不知其所以然，故亦有之而已。以仁义治天下，其德可怀，其功可见，故民得而亲誉之。其名虽美，而厚薄自是始矣。以政齐民，民非不畏也，然力之所不及，则侮之矣。</p>
<p>吾诚自信，则以道御天下足矣。唯不自信，以加之仁义，而重之刑政，而民始不信。圣人自信有余，其于言也犹然。贵之不轻出诸口，而民信之矣。及其功成事遂也，则民日迁善远罪而不自知矣。</p>
<h2 id="大道废有仁义">18 大道废，有仁义</h2>
<blockquote>
<p>王: 大道废，有仁义；慧智出，有大伪；六亲不和，有孝慈；国家昏乱，有忠臣。</p>
</blockquote>
<p>苏辙《老子解》</p>
<p>大道之隆也，仁义行于其中而民不知。大道废，而后仁义见矣。世不知道之足以统御万物也，而以智慧加之，于是民始以伪报之矣。六亲方和，孰非孝慈？国家方治，孰非忠臣？尧非不孝也，而独称舜，无瞽瞍也。伊尹周公，非不忠也，而独称龙逢、比干，无桀纣也。涸泽之鱼，相呴以沫，相濡以湿，不如相忘于江湖。</p>
<h2 id="绝圣弃智">19 绝圣弃智</h2>
<blockquote>
<p>王：绝圣弃智，民利百倍；绝仁弃义，民复孝慈；绝巧弃利，盗贼无有；此三者以为文不足。故令有所属，见素抱朴，少私寡欲，绝学无忧。</p>
</blockquote>
<p>苏辙《老子解》</p>
<p>非圣智不足以知道，使圣智为天下，其有不以道御物者乎？然世之人不足以知圣智之本而见其末，以为巧胜物者也，于是驰聘于其末流，而民始不胜其害矣。故“绝圣弃智，民利百倍”。</p>
<p>未有仁而遗其亲者也，未有义而后其君者也。仁义所以为孝慈矣，然及其衰也，窃仁义之名以要利于世，于是子有违父，而父有虐子，此则仁义之迹为之也。故“绝仁弃义，则民复孝慈”。巧所以便事也，利所以济物也。二者非以为盗，而盗贼不得则不行，故“绝巧弃利，盗贼无有”也。</p>
<p>世之贵此三者，以为天下之不安，由文之不足故也。是或属之圣知，或属之仁义，或属之巧利，盖将以文治之也。然而天下益以不安，曷不反其本乎？见素抱朴，少私寡欲，而天下各复其性，虽有三者，无所用之矣。故曰“我无为而民自化，我好静而民自正，我无事而民自富，我无欲而民自朴”，此则圣智之大、仁义之至、巧利之极也。</p>
<p>然孔子以仁义礼乐治天下，老子绝而弃之，或者以为不同。《易》曰：“形而上者谓之道，形而下者谓之器。”孔子之虑后世也深，故示人以器而晦其道，使中人以下守其器，不为道之所眩，以不失为君子。而中人以上，自是以上达也。</p>
<p>老子则不然，志于明道，而急于开人心，故示人以道而薄于器，以为学者惟器之知则道隐矣，故绝仁义、弃礼乐以明道。夫道不可言，可言皆其似者也。达者因似以识真，而昧者执似以陷于伪。故后世执老子之言，以乱天下者有之，而学孔子者无大过，因老子之言以达道者不少，而求之于孔子者常苦其无所从入。二圣人者皆不得已也，全于此必略于彼矣。</p>
<h2 id="俗人昭昭我独昏昏">20 俗人昭昭，我独昏昏</h2>
<blockquote>
<p>王：唯之与阿，相去几何？善之与恶，相去若何？人之所畏，不可不畏。荒兮，其未央哉！众人熙熙，如享太牢，如春登台。我独泊兮，其未兆；沌沌兮，如婴儿之未孩；儽儽兮，若无所归。众人皆有余，而我独若遗。我愚人之心也哉！俗人昭昭，我独昏昏。俗人察察，我独闷闷。澹兮其若海，飂兮若无止。众人皆有以，而我独顽且鄙。我独异于人，而贵食母。</p>
</blockquote>
<ul>
<li>唯：是唯诺顺从，“阿”是呵斥，引申为反对的意思</li>
<li>熙熙：快乐的样子。</li>
<li>太牢：古代代帝王祭祀时丰盛的筵席（有牛、羊、猪）。</li>
<li>泊兮：浑朴、淡泊的意思。</li>
<li>兆：征兆，迹象的意思。</li>
<li>沌沌(dùn)：不清楚。</li>
<li>孩：婴儿的笑声。</li>
<li>儽儽(liǎo)：疲倦的样子。儽，通“累”。</li>
<li>察察：苛刻之意。</li>
<li>闷闷：昏浊，不清楚的意思。</li>
<li>澹（dàn）：辽阔、辽远的意思。</li>
<li>飂(liǎo)：狂暴的风。</li>
<li>以：在这里作“用”字解。也有“能耐”意。</li>
</ul>
<p>苏辙《老子解》</p>
<p>为学日益，为道日损，不知性命之正，而以学求益增所未闻，积之未已，而无以一之。则以圆害方，以直害曲，其中纷然不胜其忧矣。患夫学者之至此，故曰“绝学无忧”。若夫圣人，未尝不学，而以道为主，不学而不少，多学而不乱，廓然无忧，安用绝学邪？</p>
<p>学者溺于所闻而无以一之，则唯之为恭，阿之为慢，不可同日言矣。而况夫善恶之相反乎？夫惟圣人知万物同出于性，而皆成于妄，如画马牛，如刻虎彘，皆非其实，泯焉无是非同异之辨，孰知其相去几何哉！苟如此矣，则万物并育而不相害，道并行而不相悖，无足怪矣。</p>
<p>圣人均彼我，一同异，其心无所复留，然岂以是忽遗世法、犯分乱理而不顾哉？人之所畏，吾亦畏之；人之所为，吾亦为之。虽列于君臣父子之间，行于礼乐刑政之域，而天下不知其异也。其所以不撄于物者，惟心而已。人皆徇其所知，故介然不出畦畛；圣人兼涉有无，无入而不可，则“荒兮其未可央”也。</p>
<p>人各溺于所好，其美如享太牢，其乐如春登台，嚣然从之而不知其非。唯圣人深究其妄，遇之泊然不动，如婴儿之未能孩也。乘万物之理而不自私，故若无所归。众人守其所知，各自以为有余；圣人包举万物，而不主于一，超然其若遗也。</p>
<p>沌沌，若愚而非愚也。世俗以分别为智，圣人知群妄之不足辨也，故其外若昏，其中若闷。忽然若海，不见其津涯；漂然无定，不见其止宿。人各有能，故世皆得而用之；圣人才全德备，若无所施，故疑于顽鄙。道者万物之母，众人徇物忘道，而圣人脱遗万物，以道为宗。譬如婴儿，无所杂食，食于母而已。</p>
<h2 id="孔德之容">21 孔德之容</h2>
<blockquote>
<p>王：孔德之容，惟道是从。道之为物，惟恍惟惚。惚兮恍兮，其中有象；恍兮惚兮，其中有物。窈兮冥兮，其中有精；其精甚真，其中有信。自今及古，其名不去，以阅众甫。吾何以知众甫之状哉！以此。</p>
</blockquote>
<ul>
<li>孔： 大</li>
<li>冥(mǐng)：暗昧不清楚</li>
<li>精：是极细微的物质性实体。</li>
<li>阅：认识。</li>
<li>甫：同“父”。</li>
</ul>
<p>道无形也，及其运而为德，则有容矣。故德者道之见，自是推之，则众有之容，皆道之见于物者也。道非有无，故以恍惚言之，然极其运而成象，著而成物，未有不出于恍惚者也。</p>
<p>方无有之未定，恍惚而不可见；及夫有无之交，则见其窈冥深眇，虽未成形，而精存乎其中矣。物至于成形，则真伪杂矣。方其有精，不容伪也。真伪既杂，自一而为二，自二而为三，纷然错出，不可复信矣。方其有精，不吾欺也。古今虽异，而道则不去，故以不去名之，惟未尝去，故能以阅众有之变矣。甫，美也。虽万物之美，不免于变也。圣人之所以知万物之所以然者，以能体道而不去故也。</p>
<h2 id="曲则全枉则直">22 曲则全，枉则直</h2>
<blockquote>
<p>王：曲则全，枉则直，洼则盈，敝则新，少则得，多则惑。是以圣人抱一为天下式。不自见，故明；不自是，故彰；不自伐，故有功；不自矜，故长。夫唯不争，故天下莫能与之争。古之所谓“曲则全”者，岂虚言哉！诚全而归之</p>
</blockquote>
<p>①式：法则。 ②伐：夸耀。 ③矜(jīn)：自高自大的意思。 ④莫：没有谁。</p>
<p>苏辙《老子解》</p>
<p>圣人动必循理，理之所在，或直或曲，要于通而已。通故与物不迕，不迕故全也。直而非理则非直也，循理虽枉，而天下之至直也。众之所归者下也，虽欲不盈，不可得矣。昭昭、察察，非道也；闷闷若将敝矣，而日新之所自出也。道一而已，得一则无不得矣。多学而无以一之，则惑矣。</p>
<p>迕：wǔ， 违背，冒犯。</p>
<p>抱一者，复性者也。盖曲则全，枉则直，洼则盈，弊则新，少则得，多则惑，皆抱一之余也，故以抱一终之。目不自见故能见物，镜不自照故能照物。如使自见自照，则自为之不暇，而何暇及物哉！不自见、不自是、不自伐、不自矜，皆不争之余也，故以不争终之。</p>
<p>抱一： 守道 复性：恢复本性</p>
<p>世以直为是，以曲为非，将循理而行于世，则有不免于曲者矣。故终篇复言之，曰此岂虚言哉，诚全而归之。夫所谓全者，非独全身也，内以全身，外以全物，物我兼全，而复于性，则其为直也大矣。</p>
<h2 id="天地尚不能久而况于人乎">23 天地尚不能久，而况于人乎</h2>
<blockquote>
<p>王：希言自然。故飘风不终朝，骤雨不终日。孰为此者?天地。天地尚不能久，而况于人乎。</p>
</blockquote>
<p>以飘风骤雨为天候中「阴」「阳」不调之例子。这就隐喻到「雷厉风行」，偏执一「仁」一「义」之治事方法是不能长久的;无论在当事人看来他的「政治理想」是多么完美或吸引人。</p>
<p>守弱：如婴儿般的柔和与可塑。</p>
<p>任何属性，操性，仁则都有其正负两面，也就是阴与阳。而属性明显曰「强」，属性混沌曰「弱」。如果根据一己之经验，认为一种属性，操性，仁则只有好处，没有缺陷，而拼命发展，必致「阴」「阳」失调而进入危境。</p>
<h2 id="自见者不明">24 自见者不明</h2>
<blockquote>
<p>王：企者不立；跨者不行；自见者不明；自是者不彰；自伐者无功；自矜者不长。其在道也．曰：余食赘形。物或恶之，故有道者不处。</p>
</blockquote>
<ul>
<li>赘（zhuì）: 多余的</li>
</ul>
<p>人未有不能立且行者也，苟以立为未足，而加之以跂，以行为未足，而加之以跨，未有不丧失其行立者。彼其自见自是、自矜自伐者，亦若是矣。譬如饮食，适饱则已，有余则病。譬如四体，适完则已，有赘则累。</p>
<h2 id="道法自然">25 道法自然</h2>
<blockquote>
<p>王： 有物混成，先天地生。寂兮寥兮，独立而不改，周行而不殆，可以为天地母。吾不知其名，强字之日道，强为之名曰大。大曰逝，逝曰远，远曰反。故道大，天大，地大，人亦大。域中有四大，而人居其一焉。人法地，地法天，天法道，道法自然。</p>
</blockquote>
<p>夫道非清非浊，非高非下，非去非来，非善非恶，混然而成体。其于人为性，故曰“有物混成”，此未有知其生者。盖湛然常存，而天地生于其中耳。寂兮无声，寥兮无形，独立无匹，而未尝变行于群。有而未尝殆，俯以化育万物，则皆其母矣。道本无名，圣人见万物之无不由也，故字之曰道。见万物之莫能加也，故强为之名曰大。然其实则无得而称之也。</p>
<p>自大而求之，则逝而往矣。自往而求之，则远不及矣。虽逝虽远，然反而求之一心足矣。由道言之，则虽天地与王皆未足大也。然世之人习知三者之大，而不信道之大也，故以实告之。人不若地，地不若天，天不若道，道不若自然。然使人一日复性，则此三者，人皆足以尽之矣。</p>
<h2 id="轻则失臣躁则失君">26 轻则失臣，躁则失君</h2>
<blockquote>
<p>王: 重为轻根，静为躁君。是以君子终日行不离辎重。虽有荣观，燕处超然。奈何万乘之主，而以身轻天下？轻则失根，躁则失君。</p>
</blockquote>
<p>凡物轻不能载重，小不能镇大，不行者使行，不动者制动，故轻以重为根，躁以静为君。行欲轻而不离辎重，荣观虽乐，而必有燕处，重静之不可失如此。人主以身任天下，而轻其身则不足以任天下矣。轻与躁无施而可，然君轻则臣知其不足赖，臣躁则君知其志于利，故曰“轻则失臣，躁则失君”。</p>
<h2 id="常善救人">27 常善救人</h2>
<blockquote>
<p>王: 善行无辙迹；善言无瑕谪；善数不用筹策；善闭无关楗而不可开；善结无绳约而不可解。是以圣人常善救人，故无弃人；常善救物，故无弃物。是谓袭明。故善人者，不善人之师；不善人者，善人之资。不贵其师，不爱其资，虽智大迷，是谓要妙。</p>
</blockquote>
<ul>
<li>瑕（xiá）谪（zhé）</li>
</ul>
<p>乘理而行，故无迹。时然后言，故言满天下无口过。万物之数，毕陈于前，不计而知，安用筹算？全德之人，其于万物如母之于子，虽纵之而不去。故无关而能闭，无绳而能约。彼方执策以计，设关以闭，持绳以结，其力之所及者少矣。圣人之于人，非特容之，又善救之，我不弃人，而人安得不归我乎？</p>
<p>救人于危难之中，非救之大者也。方其流转生死，为物所蔽，而推吾至明以与之，使暗者皆明，如灯相传相袭而不绝，则谓善救人矣。圣人无心于教，故不爱其资；天下无心于学，故不贵其师。圣人非独吾忘天下，能使天下忘我故也。圣人之妙，虽智者有所不谕也。</p>
<h2 id="物壮则老是谓不道">33 物壮则老，是谓不道</h2>
<blockquote>
<p>王: 果而勿矜，果而勿伐，果而勿骄。果而不得已，果而勿强。物壮则老，是谓不道，不道早巳。</p>
</blockquote>
<p>人之「老」在躯体也在头脑，最大的特征在失去思想之柔韧与变通---这些都是过分发展某一属性之「果」。人会变得过于执着固定事物，或过于刚猛，或过于退怯;百象皆有，不一而足;總之，都不合道。从老子之道来看就是失去「负阴抱阳」之特性。</p>
<h2 id="参考">参考</h2>
<ol type="1">
<li><a target="_blank" rel="noopener" href="https://www.aisixiang.com/data/37674.html">反者道之动, 弱者道之用”之詮釋</a></li>
<li>帛书老子校注-高明</li>
<li>苏辙《老子解》</li>
<li>https://www.5000yan.com/81.html</li>
</ol>

      
    </div>

    
    
    

    <footer class="post-footer">
        <div class="post-eof"></div>
      
    </footer>
  </article>
</div>




  <nav class="pagination">
    <a class="extend prev" rel="prev" href="/page/38/"><i class="fa fa-angle-left" aria-label="上一页"></i></a><a class="page-number" href="/">1</a><span class="space">&hellip;</span><a class="page-number" href="/page/38/">38</a><span class="page-number current">39</span><a class="page-number" href="/page/40/">40</a><span class="space">&hellip;</span><a class="page-number" href="/page/95/">95</a><a class="extend next" rel="next" href="/page/40/"><i class="fa fa-angle-right" aria-label="下一页"></i></a>
  </nav>

</div>
  </main>

  <footer class="footer">
    <div class="footer-inner">


<div class="copyright">
  &copy; 
  <span itemprop="copyrightYear">2021</span>
  <span class="with-love">
    <i class="fa fa-heart"></i>
  </span>
  <span class="author" itemprop="copyrightHolder">Chiechie</span>
</div>
  <div class="powered-by">由 <a href="https://hexo.io/" rel="noopener" target="_blank">Hexo</a> & <a href="https://theme-next.js.org/" rel="noopener" target="_blank">NexT.Gemini</a> 强力驱动
  </div>

    </div>
  </footer>

  
  <script src="https://cdn.jsdelivr.net/npm/animejs@3.2.1/lib/anime.min.js" integrity="sha256-XL2inqUJaslATFnHdJOi9GfQ60on8Wx1C2H8DYiN1xY=" crossorigin="anonymous"></script>
<script src="/js/comments.js"></script><script src="/js/utils.js"></script><script src="/js/motion.js"></script><script src="/js/next-boot.js"></script>

  




  





</body>
</html>
